+++
showdate = false
date = '2026-01-07T21:01:44Z'
draft = false
title = 'Roeiniveaus bij Limes'
params.menu = "Afspraken"
+++

Binnen Limes kennen we verschillende lidmaatschapsniveaus met
bijbehorende rechten. Zo zorgen we voor jouw veiligheid en die van
ons materiaal.

- Aspirantleden: Je gaat alleen onder begeleiding van een instructielid
het water op.  
- Beginners: Je mag roeien in een boot met minimaal
één ervaren lid (die roeit of stuurt). 
- Leden met ervaring: Je mag
zelfstandig gaan roeien.  
- Instructieleden: Je mag met beginners
roeien en hen instructie geven (formeel of informeel).  

### Aspirantleden

Onze vereniging staat open voor nieuwe leden die (bijna) geen
roei-ervaring hebben. Lid worden kan alleen als er voldoende ervaren
instructieleden beschikbaar zijn.  Als je nog niet kunt roeien,
start je met een basiscursus van 8 lessen. Je leert de eerste
vaardigheden in een stabiele c-2x+ boot. De cursus kan het hele
jaar door, mits er instructeurs zijn.  De basiscursus bevat ook het
kennen van de regels en instructies, vastgelegd in onze instructiegids.
Na de cursus beoordeelt de instructeur of je voldoende vaardigheden
hebt opgedaan voor de status ‘beginner’. Je moet dan de basisbeginselen
kennen, de roeicommando’s weten en de boot zelf in en uit het water
kunnen halen.

### Beginners

Als beginner mag je lid worden en roeien met minimaal één ervaren
lid of instructeur. Na verloop van tijd kun je ‘afroeien’ om de
status 'lid met ervaring’ te krijgen. Je mag dan zelfstandig een
boot (ook een skiff) pakken. Dit wordt besloten door de instructiecommissie
(de groep van instructieleden).

### Leden met ervaring

Als 'lid met ervaring' kun je veilig met een roeiboot omgaan, ook
in onverwachte omstandigheden. Je beheerst de vaardigheden uit onze
instructiegids en kent de commando’s goed.  
- Zij-instromers: Heb je
elders al roei-ervaring opgedaan? Via een roeiafspraak en minimaal
twee keer roeien (het zogenaamde voorroeien) wordt je niveau bepaald door
instructieleden en leer je de Kromme Rijn kennen. 

Je mag met elkaar een boot reserveren en meenemen.

### Ervaren instructieleden

Met ruime roei-ervaring kun je instructielid worden. Je vaart dan
met beginners, geeft instructie en beslist mee wie 'lid met ervaring'
mag heten. De huidige instructieleden bepalen wie tot deze groep
wordt toegelaten.

### Jeugdleden

Vanwege de beperking in roeiwater, vereniging en type boten bieden
wij op dit moment geen jeugdroeien aan en heeft Limes geen jeugdleden.

