+++
draft = false
showdate = false
date = '2026-02-12T16:11:47+01:00'
title = "Roeitechniek"
params.menu = "Roeitechniek"
+++
### Inleiding

Bij het roeien gebruik je voornamelijk de kracht van je benen (80%), rug
en armen volgen. Bij het roeien maak je gebruik van bijna al je spieren,
zonder je gewrichten te belasten. Voor veel mensen is het een prettige
manier van bewegen. Een goede roeitechniek zorgt ervoor dat de kracht
van de roeier zo efficiÃ«nt mogelijk wordt omgezet in bootsnelheid.
Daarbij voorkomt, of verkleint, een goede techniek de kans op blessures
en draagt het bij aan het roeiplezier. Hoe ziet die goede roeitechniek
eruit? Er zijn twee belangrijke aspecten in de roeitechniek: de volgorde
van de beweging en het ritme waarin de roeier of roeiers bewegen.

### Volgorde

Roeien is een cyclische of doorgaande beweging. Er zijn vier fases te
onderscheiden, die vloeiend in elkaar overgaan. Je kunt dus eigenlijk
niet spreken van een begin en een einde van die beweging. Om uit te
leggen hoe de roeibeweging gemaakt wordt, beschrijven we de fases
hieronder.

- De inpik (catch): het vanuit het rijden naar voren in het water
  plaatsen en vastzetten van het blad

- De haal: de beentrap die rustig begint en steeds harder wordt, de
  rugzwaai en het rustig bijhalen met de armen (in die volgorde)
  waardoor de boot snelheid maakt.

- De uitpik (finish): het uit het water halen van het blad.

- De recover: de voorbereiding op een nieuwe haal (armen strekken, rug
  inbuigen, rustig naar de inpikpositie toe glijden terwijl de boot
  onder je door beweegt)

### In beeld

De schematische weergave van de roeihaal is goed te zien in [deze
animatie
video](http://www.youtube.com/watch?feature=player_detailpage&v=VZCApvLBezE).

De roeihaal van Karolien Florijn tijdens een (rustige) training is ook
interessant. In [dit
filmpje](https://youtu.be/RBFgcNX50HI?si=4OWojTMF5w1Br3xT)
zie je dat je de verschillende onderdelen van het roeien goed kan
oefenen op een ergometer. (Voor een beginnende roeier is de roeihaal ook
goed uit te leggen als het optillen van een zwaar krat vanaf de vloer).
