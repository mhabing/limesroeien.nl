+++
draft = false
showdate = false
date = '2026-02-12T16:11:47+01:00'
title = "Instappen"
params.menu = "Afspraken"
+++
Voordat je instapcommando\'s geeft, staan de roeiers naast de boot met
hun gezicht naar de achtersteven. De stuur houdt de boot stabiel vast
aan een rigger in het midden en kiest een plek waar hij roeiers niet in
de weg zit.

- De stuur geeft het commando 'klaarmaken om in te stappen'.
- Roeiers leggen de boot ver genoeg van het vlot af, zodat de boot
  recht blijft liggen en de riggers de wal niet raken
- Riemen aan de waterzijde worden geheel in de dollen
  geschoven.
- De stuur geeft het commando 'instappen gelijk \....één \.... twee
  \.... drie'.
- De overslagen aan de waterzijde gaan dicht na het commando
  'overslagen dicht'. Houd de riemen onder je armen voor evenwicht
  (overslagen mogen ook vóór het instappen gesloten worden).
- Voetenborden worden vaak gesteld voordat de stuur instapt.

- Bij boten met stuur stapt deze als laatste in met het commando 'stuur
  stapt in', om direct te kunnen afzetten van het vlot.

De buikdenningen (vloerdelen) in C-materiaal beschermen de huid van de
boot. Je mag hier nooit op staan. Een stuur zet zijn voet bij het
in-/uitstappen dus in het midden van de boot op de kiel, en niet op de
buikdenning.

Kijk hier een
[instructievideo](https://youtu.be/SoVE4OJBmGA?si=AuQDkCWR1WFJHyZ5) over
instappen

Hoe je je roeipositie moet instellen [lees je
hier](/roeien/afstelling/) 

