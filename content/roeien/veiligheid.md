+++
draft = false
showdate = false
date = '2026-02-12T16:11:47+01:00'
title = "Veiligheidsregels bij RV Limes"
params.menu = "Veiligheid"
+++
In verband met de veiligheid van de leden en behoud van het materiaal
gelden binnen de RV Limes de volgende regels.

### Niet roeien

Bij de volgende weersomstandigheden mag er niet geroeid worden:

- Bij een buitentemperatuur van 0 graden Celsius of lager.
- Voor de temperatuur is de aanduiding van de temperatuur via
  weeronline.nl, locatie Odijk leidend.
- Bij aanwezigheid van drijfijs.
- Bij een (kans op) windkracht van 7 Bft of hoger.
- Bij dichte mist (slecht zicht).
- Zonder lichte, goed zichtbare kleding of een hesje. De verplichting
  geldt voor skiffers, boeg en stuur (of de slag bij een ongestuurd
  nummer), bij minder helder weer of in schemering.
- Bij donker tussen zonsondergang +15 minuten en zonsopgang -15 minuten.

Voor nachttochten kan men dispensatie aanvragen bij het bestuur.

{{< weer >}}

### Aanbevelingen voor alle roeiers

- Je bent zelf verantwoordelijk voor je eigen veiligheid. Je mag
  bijvoorbeeld tot 7Bft varen. Dat kan misschien in een c-boot, maar
  voor skiffers is dat vaak (veel) teveel. Ook voor minder ervaren
  roeiers is dat niet aan te raden. Wat verantwoord is, hangt dus af van
  het boottype en de roeiervaring.. Voelt het niet vertrouwd: niet
  roeien! En denk ook aan de veiligheid van andere leden!
- De vereniging vraagt bij aanmelding als lid of je een zwemdiploma
  hebt. Maar vaak is het al even geleden dat je dat diploma haalde. Ga
  eens zwemmen en kijk of je het nog goed genoeg kan om jezelf te redden
  als je in het water valt.
- Draag aansluitende kleding in verschillende laagjes. In wherry's en
  c-boten: draag schoenen met een smalle hak en niet teveel profiel (dus
  geen hardloopschoenen). In schoenen met een brede hak en profiel kom
  je moeilijk los van het voetenbord.
- Controleer het materiaal (o.a. heelstrings, deksels van de
  luchtkasten) voordat je weggaat.
- Neem een spons en/of hoosvat mee bij veel regen of golven.
- De stuur draagt onder 15 graden bij voorkeur een reddingsvest;
  natuurlijk over alle kleding heen (nu niet aanwezig bij Limes).
- Als je van plan bent om een grotere tocht te maken, oriÃ«nteer je op de
  route door de waterkaart en de wateralmanak te bestuderen.
- Oefen voordat je een tocht gaat maken met het wisselen in de boot.
- Houd stuurboordwal en houd je aan de voorrangsregels uit het
  [Binnenvaartpolitiereglement
  (BPR)](https://wetten.overheid.nl/BWBR0003628/2017-01-01).

### Aanbevelingen voor skiffers

- Houd niet alleen stuurboordwal maar kijk heel regelmatig om. De Kromme
  Rijn is op diverse plekken of krom of smal dus om de haal even kort
  omkijken is geen overbodige luxe. Dit verkleint het risico op
  aanvaringen.

- Volg een *omsla-instructie* (bij Limes en bekijk filmpjes op internet)
  en oefen dat zelf ook eens voor het vlot (bij goed weer en een
  aangename watertemperatuur). Zie ook de links in de bijlage.

- Op de Kromme Rijn kun je haast overal via de wal op de kant klimmen.
  Ook zijn er diverse plaatsen waar je kunt aanleggen om te wisselen in
  de boot (zie overzicht H11)

- Als je in de winter gaat roeien, wees je er dan van bewust dat de
  watertemperatuur veel lager is dan in de zomer. Omslaan is dan geen
  pretje. Bij een watertemperatuur lager dan 20 gaden koel je al af, ook
  als je aan het roeien bent. Er bestaat een 1-10-1-regel: 1 minuut voor
  de koude shock waarin het lichaam heftig reageert op koud water en die
  je rustig moet zien te doorstaan, 10 minuten om te handelen en 1 uur
  waarin het lichaam verder afkoelt.
