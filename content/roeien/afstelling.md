+++
draft = false
showdate = false
title = "De juiste afstellingen"
params.menu = "Roeitechniek"
+++

Hoe je moet instappen [lees je hier](/roeien/instappen/)

Dan volgt het instellen van je roeipositie.

### Afstellen van het voetenbord

Een goede afstelling van het voetenbord is van belang voor het goed
kunnen uitvoeren van de roeibeweging en om gelijk met ploeggenoten te
kunnen roeien. Dit kan je het makkelijkste doen voordat je zelf instapt
maar het is ook mogelijk terwijl je in de boot zit.

Om de juiste plaats van het voetenbord en de hoogte van de flexheels
(c-boten) te kunnen bepalen, moeten je ontspannen in de boot zitten: de
benen uitgetrapt (d.w.z. gestrekt) in de uitpikpositie (zie
roeiposities).

Er zijn twee manieren voor het afstellen van het voetenbord:

1.  Het voetenbord wordt zo afgesteld dat er ongeveer een vuistbreedte
    tussen het middenrif en de handen zit (horizontaal bekeken) of
2.  Er moet een vuistbreedte tussen de twee handen zitten (verticaal
    bekeken).

Bovendien kan dit per roeier verschillen.

Bekijk [deze video](https://youtu.be/RWE5Qhz-YSY?si=DnGV_rggjDuiW0q5)
voor meer instructie.

Let op de volgende punten:

### Uitzethouding (uitpikpositie)

- Scullen: de handen zijn in de uitzethouding.
- Handen zo'n 10 tot 15 cm uit elkaar. De duimen zitten op de hoogte van
  de onderste ribben.
- De slidings mogen niet in de kuiten prikken. Soms zijn die het kuipje
  in geschoven; schuif ze terug en zet de vleugelmoeren aan de onderkant
  goed vast. Zet het voetenbord eventueel wat hoger of ga op een
  roeimatje zitten. Kuiten inpakken met een elastisch bandje helpt ook.

### Inzethouding (inpikpositie)

- In de inzethouding moeten de scheenbenen verticaal staan. De hielen
  mogen iets loskomen van het voetenbord.
- In de meeste boten hoef je niet naar de stops te kijken zolang je er
  maar niet tegenaan rijdt. Mocht dat wel het geval zijn dan moet je het
  voetenbord iets van je afzetten of naar je toe halen.

# Zelf afstellen
- Afstellen gebeurt met de voeten op de boorden van de boot en met de
  riemen tussen bovenbenen en buik. Je kan makkelijker bij het
  voetenbord als je iets oprijdt. Door het voetenbord bij de spoorstok
  en bij de kielbalk op te tillen is het voetenbord meestal makkelijk te
  verschuiven zonder kracht te gebruiken.
- De voeten komen niet in contact met de huid van de boot, de handen
  zijn vrij, de boot blijft in balans.
