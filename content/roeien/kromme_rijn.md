+++
draft = false
title = "Alles over de Kromme Rijn"
showdate = false
params.menu = "Overig"
+++
We roeien bij Limes op misschien wel het mooiste roeiwater van
Nederland: De Kromme Rijn. Deze rivier doet haar naam eer aan, dus
oplettend sturen is noodzakelijk. Maar de vele ijsvogels, reetjes,
rietkragen en vogels maken het meer dan goed. Omdat we een jonge
vereniging zijn, zijn we te gast bij Scouting Katimavik (Odijk). Onze
boten liggen daar voorlopig buiten en we moeten door het natte gras naar
het vlot (overschoenen of laarzen aan te raden). Maar ook dat heeft zijn
charme.

### Belangrijke vlotten

> Vanaf het vlot kunnen we twee kanten op roeien: richting Odijk (eerst
> stroom tegen, dan stroom mee) of richting Bunnik (eerst stroom mee,
> dan stroom tegen). Op onderstaande kaart zie je de belangrijkste goed
> toegankelijke vlotten (rode stip). Hier kun je aanleggen en wisselen
> van roeiplek. Er zijn ook andere vlotten aanwezig, maar vele zijn te
> hoog, of hebben onderwater obstakels voor onze boten. Het roeiwater
> kent op veel plaatsen beschoeiing net onder water (met name het
> zuid-oostelijke deel van de Singel bij Odijk), wees ook hierop alert
> tijdens het sturen of skiffen.

### Veel bruggen

Voor de beginnende stuur is het goed een indruk te hebben van de vele
bruggen die het water kent, vooral als we richting Bunnik varen. Een
aantal bruggen is te smal om doorheen te roeien, de meeste zijn schuin
gepositioneerd ten opzichte van de vaarroute en een aantal bruggen kent
verraderlijke stroming. Hieronder een overzicht van de bruggen en hun
aandachtspunten:
